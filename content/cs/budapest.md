---
title: "Budapešť: Tipy z cesty (2024)"
created_at: 2024-08-13
updated_at: 2025-03-29
image:
  src: /travel/budapest/parliament.jpg
  alt: Budova maďarského parlamentu, Budapešť
language: en
tags:
  - budapešť
  - cestování
  - maďarsko
---

Dvě města v jednom. Poznámky z cesty, které se můžou hodit.

> Kontext: Navšívil jsem v červnu 2024. Poprvé, na čtyři dny. Žila tam kamarádka, se kterou jsem trávil většinu času, pomáhala mi a dělala průvodce.

## Obecné

Budapešť má potenciál Vídně, ale ještě tam není. Je trochu špinavá, ale právě to kouzlo se mi líbilo. Doporučuje se návštěva na tři dny. Myslím, že tři ok, ale čtyři pět lepší.

## Před cestou

Předem je vhodné koupit si vstupenku do budovy maďarského parlamentu (odkaz níže). Vyprodává se několik dní dopředu. Vše ostatní lze zařídit na místě.

## Místa

Samotné město je nádherné. Bylo tam mnoho „wow“ momentů, památky jsou úchvatné.

Jsou tu však i nějaké zápory. Na ulicích prostě je vidět chudoba. Některé budovy by potřebovaly rekonstrukci (někdy je to hezké, snad i hipsterské). Stejně tak někteří lidé.

Obecně se ale nemusíte bát, je to celkem bezpečné (tipl bych si i pro samotnou slečnu). Slyšel jsem, že 8. čtvrť () může být nebezpečná, ale není to no-go zóna, dávejte si tam pozor.

:pic{src="/travel/budapest/parliament-in.jpg" alt="Budova parlamentu"}

## K návštěvě

- Országház (budova maďarského parlamentu)
- Halászbástya + Budavári Palota
  - Jsou v docházkové vzdálenosti od sebe
- Dům teroru (The House of Terror)
  - Často doporučovaný, za mě dobrý
- Opera
- Szent István Bazilika (nebyl jsem uvnitř)
- Hősök tere (Náměstí hrdinů)
- Nagycsarnok (Centrální tržnice)
- Lázně
  - Mnoho lidí doporučuje termální lázně Gellért Gellért Gyógyfürdő és Uszoda
  - Sám jsem nebyl, nestihl jsem
  - Vezměte si vlastní ručník a pantofle (lze je koupit na místě)
- Loďka
  - 10-15 eur, můžete si rezervovat online, audioprůvodce (nahrávky) i v češtině
  - Zkontrolujte povodňový stav

:pic{src="/travel/budapest/boat.jpg" alt="Pohled na loď"}

## Lidé

Mnoho lidí vypadá jako Smolíkovi. Stereotypy, pardon. A ano, jsem starý, pamatuji Smolíkovi.

Používají _Příjmení Jméno_ místo _Jméno Příjmení_.

Příspěvek o Maďarsku bez politiky by nebyl úplný, pojďme stručně. Byl jsem tam těsně před volbami do Evropského parlamentu - takže ano, bylo na něj mnoho odkazů. Na oba.

Víc mě ale fascinovalo, že se Maďaři nepřekousli přes Trianonskou smlouvu. Bylo to vidět vícekrát (v budově parlamentu nebo v textech Domu teroru). Časté opakování, jaká území byla jejich. Berou to dost vážně. Možná přehodnotím, jestli si budu dělat legraci ze ~severního Maďarska~ Slovenska. Tak nic.

## Jíst

- Lángos
  - Doporučuji bufet Lángosom. Objednejte si „Budapest“ (ano, zkoušel jsem jich víc). Vstřícná obsluha.
  - Aktualizace Duben 2025: Ceny šly nahoru z 2390 HUF na 2990 HUF, navíc si žádají spropitné na displejích (nenávidím). Stále dobré, ale už to není takový terno, obsluha už také není tak milá.
- Kürtőskalács (komínový dort, trdelník)
  - Ano, tato „tradiční“ česká sladkost pochází z Maďarska.
  - Aktualizace Duben 2025: Ceny u Fitzkey Kurtoskalacs šly z 700 HUF na 1000 HUF.
- Salám
  - Samozřejmě. Samotný i na lángos.
- Paprika (koření)
  - Koupil jsem ji jako suvenýr pro rodiče v Nagycsarnoku. Byli zklamaní, že jsem si jich nevzal víc.
- Asijské jídlo
  - Časté. Například Bibimbap Korean Restaurant a mnoho dalších.

:pic{src="/travel/budapest/langos.jpg" alt="Lángos"}

## Chcete být milionářem?

Maďarský forint (HUF) je šílená měna. Nominální hodnoty za běžné věci se pohybují v tisících. Jedna z mála měn, při které je třeba dělit na směnný kurz do českých korun.

- 1 BTC ~ 21 milionů HUF.
- 1 EUR ~ 400 HUFŮ
- 1 USD ~ 360 HUF
- 1 GEL ~ 130 HUF
- 1 CZK ~ 15,5 HUF

Samotné peníze vypadají jako peníze z _Dostihů a sázek_. To také nepřidává na důvěryhodnosti. Všude se ale dá platit kartou. Papírové peníze jsem viděl jen proto, když jsem požádal kamarádku, aby mi je ukázala.

## Doprava

Choďte pěšky, jak jen to jde. Budapešť je vhodná pro pěší.

Jízdenky na MHD lze koupit v automatech (berou karty i v hotovost), před vchodem (kartou) nebo si stáhnout aplikaci BudapestGO. Chvíli trvá projít registrací, proto je registrace předem doporučena (jde to i mimo Budapešť).

Jízdenku je třeba před vstupem do MHD validovat - naskenovat QR kód na vstupu do autobusu/tramvaje/metra. Některé jízdenky jsou jednorázové (nelze přestupovat), některé jsou časově omezené (při každém přestupu je třeba znovu validovat stejnou jízdenku).

Časové jízdenky mohou být platné i po expiraci - pro 90 minutovou jízdenku platí, že poslední přestup musí proběhnout do 90 minut od (první) validace. Následně může ale jízda skončit po 90 minutovém limitu (od první validace). Nevěděl jsem, ale je to napsáno v aplikaci.

### Metro

Pěkné. Zejména stanice starých linek, některé vypadají jako by tam v minulosti byly koupele. Vstup do metra je jen pro jeden směr jízdy, je třeba zkontrolovat předem správný vchod. Na ulici nejsou vizuálně rušivé, jednoduše schody se žlutou značkou.

:pic{src="/travel/budapest/metro.jpg" alt="Vstup do metra"}

### Letiště

Doporučuji autobusy. Lze jet číslem 100E (pro ten platí zvláštní ceny). Na letišti lze platit v automatu hotově i kartou. Cena je 1350 HUF. Před autobusem vám jízdenku zkontrolují a potvrdí, případně pomohou. Velice dobrá zkušenost cizince v porovnání s jinými letišti (Praho!).

Lze použít i linku 200E a přestoupit na M3 v Kőbánya-Kispest. Tam je buď třeba nová jízdenka (máte-li na jednu jízdu), nebo oskenovat QR kód pro časové jízdneky. Je to levnější (i dvě jednorázové jízdenky vyjdou dohromady na 900 HUF) a o 10 minut delší.

## Jiné

Dobrým nápadem může být tzn. Free walking guide. Sám jsem to nepotřeboval, ale zde to dává smysl.

Flixbus nabízí dvě stanice - _Népliget aut.áll_ (hlavní) a _Mexikói út_ (tu jsem využil já). Mexikói út je jen autobusová zastávka s malou nálepkou Flixbus, sednout se dá třeba v Burger Kingu. Pokud si nejste jisti výběrem, vyberte si Népliget aut.áll.

## Zdroje

- [Vstupenky do budovy maďarského parlamentu](https://jegymester.hu/event-host/900/parlament)
  - Toto je oficiální místo k rezervaci. Před začátkem musíte ještě navštívit pokladnu, kde vám z registrace vytisknou lístek (za to se neplatí).
- [Loď, kterou jsem jel](https://legenda.hu/en/duna-bella)
  - Můžete vystoupit na ostrově, projít se a pak nastoupit na další loď a vrátit se zpět. 15 € (platí se online v eurech).
- [Kolik dní strávit v Maďarsku (anglicky)](https://www.reddit.com/r/solotravel/comments/swz2uu/how_many_days_should_i_spend_in_budapest/)
- [Itinerář Budapešti (anglicky)](https://www.ricksteves.com/europe/hungary/budapest-itinerary)
- [Stav hladiny Dunaje](https://sites.research.google/floods/l/47.78363463526376/18.9459228515625/10/g/GRDC_6442500)
- [Trianonská smlouva](https://cs.wikipedia.org/wiki/Trianonsk%C3%A1_smlouva)
- [Lángosom](https://www.google.com/maps/place/L%C3%A1ngosom/@47.4994046,19.0664479,19z/data=!3m1!4b1!4m6!3m5!1s0x4741ddccc99e4489:0x38a58fa780e4a435!8m2!3d47.4994037!4d19.0670916!16s%2Fg%2F11jxv7y1_0?entry=ttu)
- [Historie trdelníku](https://www.youtube.com/watch?v=MPNEFr6O-Dw)
- [Smolíkovi - úvodní znělka](https://www.youtube.com/watch?v=OBOV1hHDp5U)
- [Dostihy a sázky](https://www.mojedino.cz/dostihy-a-sazky.html)

---

Díky, Ellen!
