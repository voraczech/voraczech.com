---
title: "Prepper, ale normální: Jak být připraven a nebýt divný"
created_at: 2024-08-23
updated_at: 2025-02-06
image:
  src: /calm/prepper/prepper.webp
  alt: Konzervy, prepper
language: cs
tags:
  - prepper
  - návod
---

O zvětšení možností. Při životních změnách i v každodenním životě.

- [Opcionality (možnosti)](#opcionality-možnosti)
- [Fyzické věci](#fyzické-věci)
- [Nehmotná aktiva](#nehmotná-aktiva)
- [Být normální](#být-normální)
- [Zdroje](#zdroje)
- [Obecné](#obecné)
- [Konkrétní](#konkrétní)

Smyslem celého postu je ukázat, že v životě existuje mnoho možností (situací nebo věcí), mezi nimiž v běžných časech moc nerozlišujeme, ale v těžších časech se některé profilují výrazně lépe. V tu chvíli je dopad výběru nezanedbatelný.

Preppeři jsou lidé, co se připravují na nejhorší. Někteří jsou i divní a paranoidní. Toto je pro lidi, kteří chtějí žít stejně jako dosud. Ale zároveň být o trochu lépe připraveni.

## Opcionality (možnosti)

Opcionalita (z anglických opcí jako options se nemohlo přeložit jako _možnosti_…) dává člověku možnosti, ale ne povinnosti. Často je dodatečná cena zanedbatelná. Zpopularizoval to hlavně Taleb.

Může to být v podstatě cokoli. Třeba to, že se s předstihem koupí víc jízdenek na RegioJet. Ty se průběhu dne (aspoň 15 minut před) ruší, podle toho, jaký spoj stíháte. Nákladem je čas a případně propadlá cena jízdenky, pokud ji člověk nestihne zrušit.

Vypisuji jen pokud jsou dodatečné náklady na zvýšení možností zanedbatelné (někdy i výhodnější) oproti "běžnému" výběru.

Nejdu do extrémů. Mít podzemní bunkr (ideálně na jiné části světa) je jiná disciplína. Rady tady jsou slučitelné s normálním životem normálního člověka.

Přidávám ale i extrémnější verze. Znám lidi, pro které je extrémní verze vášní a našli by se v tom. V tu chvíli to je "verze hračička".

Není to checklist. Je to inspirace.

## Fyzické věci

### Hotovost

> Normální verze: hotovost v měně, kterou platím + něco z EUR/USD
>
> Extrémní verze: celá paleta z SDR

> Výhody: Snížení rizika při nefunkčnosti preferenční měny (při více měnách); likvidnost (obzvlášť u cash-only podniků); menší utrácení; anonymita
>
> Dodatečné náklady: Váha hotovosti; kurzové riziko; nemožnost finančních operací (úrok); bezpečností opatření na úschovu

Oproti běžné platbě kartou/převodem má ve skutečnosti mnoho výhod:

- Lidé hotovostí zpravidla utrácejí méně na zbytnosti
- Žádné skryté (karetní) poplatky umožňují podniku dostat celou částku
  - Teoreticky nevadí dát nižší spropitné, protože jde mimo záznamy, win-win
- Anonymita

Peníze na účtu jsou ve skutečnosti jen pohledávkou vůči bance. Ač jsou v Evropě pojištěné do částky €100'000 (a ekvivalent), při nutnosti výběru z bankomatu v krizi bude člověk řešit problém vybrat aspoň něco.

Kvůli nemožnosti finančních operací (nemožnost získat úrok na hotovosti) dává smysl mít jen utratitelné množství hotovosti. To ale zároveň musí dostat do bezpečí jednotlivce, případně závislé okolí (rodina, přátelé).

V rámci hotovosti je důležité mít cizí měny. V případě úpadku systému bude preferenční měna (tu, kterou normálně platím) možná bezcenná. Dobrou inspirací pro výběr cizí měny jsou podle mě Zvláštní práva čerpání (SDR). Je to mezinárodní účetní jednotka složená z USD, EUR, JPY, GBP a CNY. S výjimkou čínského renminbi se tyto měny navíc v nejhorším (v nejlepším?) směnit všude za cokoli jiného při dovolené.

### Víc bankovních účtů

> Normální verze: Víc bankovních účtů
>
> Extrémní verze: Distribuce napříč jurisdikcemi i entitami

Není třeba hledat velkou katastrofu. Většinou nastanou malé maléry. Například u banky odstávka služeb. Ale v případě nutnosti zaplatit se hodí mít vždy záložní kartu nebo účet.

Extrémní variantou může být založení účtu v zahraničí. Například v Gruzii lze účet zařídit snadno. Multiměnový účet v Evropě hezky umí Revolut i Wise.

> Výhody: Snížení nedostupnosti prostředků
>
> Dodatečné náklady: Cena za správu

### Krypto

> Normální verze: Bitcoin na lightning network, možná stablecoiny
>
> Extrémní verze: Ještě k tomu hardware peněženku a anonymní coiny (Monero)

Naučit se s kryptoměnami je sama o sobě užitečná věc. Není třeba vytvářet zbytečnou komplexitu ani jít do detailů.

Bude stačit pohrát si s bitcoinem (ideálně na lightning network), případně stablecoiny (kryptoměny navázané 1:1 např. na USD). Možná si nějaký koupit na vexlu.

Extrémnější verzí může být koupit si i privacy coiny jako Monero. Nebo nechat větší část majetku na hardwarové peněžence.

> Výhody: Podobné jako u hotovosti; lepší přenositelnost vyšších částek
>
> Dodatečné náklady: Vyšší volatilita; nutnost pochopit (hlavně definitivní ztrátu při špatné úschově)

### Cenné kovy

> Normální verze: Hezký šperk, klidně nízkokarátový
>
> Extrémní verze: Pravé zlaté šperky; fyzické komodity

V případě konfliktů nebude čas zjišťovat, kolik karátů to zlato má. I kdyby, je lepší mít menší šperk, který lze rychle vyměnit za potraviny. Se zlatou mincí může člověk pod tíhou okamžiku podlehnout méně výhodné transakci. Nedostane tolik zpátky. Je tedy vhodné mít "drobné".

Pro dlouhohobé držení a pro větší portfolia dává smysl držet určité množství kovu jako určitý hedge na systém, inflaci a snížení celkového rizika portfolia.

> Výhody: Diverzifikace
>
> Dodatečné náklady: Transakční náklady při nákupu a prodeji; úschova; horší přenositelnost

### Nouzové rezervy

> Normální verze: Trvanlivé potraviny
>
> Extrémní verze: Příliš trvanlivých potravin, cigaret a nábojů; emergency kit

Ze zlaté trojice preppera "cigára, konzervy a náboje" jsou nejuniverzálnější konzervy. Extrémní verzí je zaškrtnutí všech tří. Obzvlášť, když nekouříte. Dodatečné náklady na konzervy jsou nulové, v nejhorším se s tím člověk projí.

> Výhody: Durabilita
>
> Náklady: Prostor na uschování; záruka

### Víc pasů

> Normální verze: Víc fyzických pasů stejné země
>
> Extrémní verze: Víc občanství, žádný trvalý pobyt, přechodné pobyty

Mít víc pasů je v ČR legální a normální věc. Je třeba podat důvod, ale to může být cokoli od "dochází místa na stránkách" až po "je tam razítko země, která se nemá ráda se zemí, kam chci jet". Ideální je, když platnost jednoho pasu končí v půlce druhého. Češi můžou mít až 8 pasů.

V případě pořádného preppera lze zvažovat i další občanství. Dá se koupit investicemi (nákup státních dluhopisů, nemovistosti) nebo domestikací. Odlehčenou verzí je požádání o přechodný pobyt. Mnoho Čechů může dosáhnout na slovenské občanství skrze své předky. K tomu je však při žádosti potřeba povolení k dlouhodobému pobytu na Slovensku.

Určitou verzí "mezi" je ještě možnost vůbec nemít trvalý pobyt, jen přechodné. Člověk nemůže volit v komunálních volbách a vzít si hypo. A několikrát za rok si udělat výlet za hranice.

> Výhody: Násobně zvýšená flexibilita
>
> Dodatečné náklady: Cena pasu

### Přenosné věci

> Normální verze: Nakupovat přenosné verze produktů
>
> Extrémní verze: Mít jen zanedbatelný majetek ve věcech, které nejsem schopen rychle odvézt

Je-li cestovní alternativa, koupit ji. Pár věcí, co lze běžně používat, ale

- Router
- Baterky, powerbanky
  - případně 2v1 nabíječky, které jsou i powerbanky
- Filtry na vodu

> Výhody: Zvýšení užitkovosti (na cestách)
>
> Dodatečné náklady: Menší výběr, možná nižší funkcionalita, případně cena

### Emergency kit

> Normální verze: Lékárnička v autě, věci běžné spotřeby vždy v záloze
>
> Extrémní verze: Mít jen zanedbatelný majetek ve věcech, které nejsem schopen rychle odvézt

léky, rádio, pláštěnka, zásoby vody

Sedm zákonů:

> Některé země, například Švédsko nebo Německo, mají příručky pro své obyvatele, ve kterých je nabádají, aby měli doma neustále zásoby na několik dní pro případ nouze. Ty zahrnují samozřejmě několik litrů pitné vody na osobu a den, trvanlivé potraviny, potraviny, které je možno konzumovat bez tepelné úpravy, cukr, kávu, čaj, sušenky, čokoládu, konzervy a zavařeniny, pytle na odpadky, dezinfekci, tabletky na dezinfekci vody, napájecí adaptér do auta, malý plynový vařič, svíčky, rádio na baterie, baterku, základní běžné léky, obvazy, spací pytle, čelové svítilny, v ideálním případě malý agregát a přirozeně i zásoby pohonných hmot v kanystru, běžnou hotovost alespoň na tři dny a některé další.

## Nehmotná aktiva

### Dobré vztahy

> Normální verze: Být hodný
>
> Extrémní verze: Zvýšit množství vztahů na co nejširší spektrum, děti

- extrém - děti (?)
- pár kvalitních věcí, včetně batohu

> Výhody: Lepší život obecně
>
> Dodatečné náklady: Rozstříštěnost vztahů

### Soft skills: vyjednávání, komunikační schopnosti, jazyky

> Normální verze: Konzumovat hodnotný obsah
>
> Extrémní verze: Zbytečné ponoření do problémů s nízkou pravděpodobností

> Výhody: Lepší život obecně
>
> Dodatečné náklady: Naštvanost z toho zeleného ptáčka, který se zase připomíná na lekci

### Hard skills: Řidičák, zbroják, kurzy pro život

> Normální verze: Kurzy, co použiju i v normálním životě
>
> Extrémní verze: Zbytečné kurzy, co nepoužiju

Dobrou strategií je i schopnost zapadnout do normálnosti. Cílem útoku bývají lidé, co jakkoli vyčnívají. I na to je video na youtube.

> Výhody: Lepší život obecně
>
> Dodatečné náklady: Stres ze zeleného ptáčka, který se zase připomíná na lekci

### Služby

> Normální verze: Vyzkoušet VPN, Tor, šifrovanou komunikaci
>
> Extrémní verze: Minimalizace používání jakýchkoli služeb na úkor životního stylu

bluetooth verze

> Výhody: Schopnost používat alternativy před
>
> Dodatečné náklady: Cena služeb, komfort

- VPN, Tor (na seriály, znalost dark netu)

## Být normální

Dobrou strategií je i zapadnutí do standardu normálnosti. Cílem útoku bývají lidé, co jakkoli vyčnívají. I na to je video na youtube.

---

## Zdroje

## Obecné

- [Pavlína Louženská: Jak přežít](https://www.pavlinaspeaks.com/blog/jakprezit)
- [Preppers web](http://www.prepper.cz/)
- [Fórum rozpad](https://rozpad.cz)

## Konkrétní

- [Významnost hotovosti](https://youtu.be/-yGFps9MFQ0)
- [Special drawing rights](https://en.wikipedia.org/wiki/Special_drawing_rights)
- [Proč dává smysl nízkokarátový šperk a ne cihla](https://www.seznamzpravy.cz/clanek/audio-podcast-ve-vate-cekam-vaznou-recesi-zlate-cihly-vas-ale-nezachrani-varuje-investor-217710)
- [Emergency kit ultra minimalisty](https://youtu.be/XBQBKseozuY?feature=shared&t=269)
- [Smysl investice do vztahů](https://youtu.be/QU2K6XEnA0I)
- [Networking](https://youtu.be/QU2K6XEnA0I)
- [Nevyčnívat](https://youtu.be/fWlZvsXIucE)
  - [Celý playlist Digitální sebeobrany](https://youtube.com/playlist?list=PLGJQS0h-wqLQuklhHXDAPH2KKTdKZhttj)
